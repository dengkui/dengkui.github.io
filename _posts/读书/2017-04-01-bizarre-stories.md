---
layout: post
title: 谈聊斋
category: 阅读
tags: 书益友
keywords:  
description: 聊斋读后感
---

聊斋一书，遍观诸篇，虽花狐妖魅，人鬼怪仙，皆托异怪之事以叙人情，虽妖而近乎人，徒增左道之术尔。

书中女子，二八殊丽，淑惠娴雅，语笑嫣然，男子见之则魂飞魄越，有痴绝如孙子楚者，化鹦鹉而非人身，亦有性笃之王子服，怀落花访幽人。虽慧美女子众多，然独以细柳娘与赵小二为念，深以为然。

细柳娘，喜读相面书，亦相人不少，然为人简默，未尝言人臧否。待高生卒，留二子。长子不喜读而从牧儿游，细柳纵之而使其遍尝其苦，遂立志收心，勤身攻读，终以其文获功名。幼子甚钝，细柳使其弃书从农，然心性浪荡，屡教不改，细柳纵之使其遍尝世情冷淡，终有悔悟，后从商，获利甚多。细柳，以一女子之力，忍世人之苛责，力行决断，卒使二子一富一贵，有大丈夫风范！世人虽多，几人如细柳者？或溺爱任之，或不堪众口，或缺谋少断，终昏昏于世。

旧时曾读唐传奇，才子佳人之作多矣，多为笑谈。迂腐书生何曾熟悉钟鸣鼎食之家，而辄妄以富贵佳人配穷酸秀才，岂久不食烟火，忘却人间？聊斋虽亦言才子佳人，但佳人或妖或仙或异能，譬如婴宁，小翠者，而所以履琴瑟之约，多言夙命若此，或言衔草结环以报旧恩。故书中之作多劝人积德行善，终有所获，以敦风化。

纵观全书，奇幻想象，汪洋恣肆：纸马豆兵，剪纸为月，点石成金，遁土逾墙，移花接木，持物易形，幻象万千，至于丈夫再造丸、悍妇观音水和床头母夜叉者皆可博一笑，假言光怪陆离以讽人世，真可谓花面逢迎，世情如鬼！

蒲公一生屡赴科举，然无获功名，徒以此书留世而扬名，亦痴人佳作！今人读之，亦一快事！